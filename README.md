# Branko
Branko je digitalni osebni asistent, ki zna upravljati z uporabnikovo šolsko malico. Deluje na platformi Messenger, kjer se lahko uporabniki z njim pogovarjajo.

## Uporaba
Branko sicer razume slovenski jezik, ni pa še na stopnji, kjer bi znal iz pogovora razbrati kaj želite storiti. Zato vas prosim, da za pravilno delovanje preberete spodnja navodila.

### Povezovanje šolskega računa z Brankom
Če želite, da lahko Branko upravlja z vašo malico, morate najprej imeti račun na spletni strani za upravljanje malice na vaši šoli (dijaki Šolskega Centra Nove Gorice lahko do nje dostopate [tukaj](http://malica.scng.si/), dijaki Gimnazije Nova Gorica pa [tukaj](http://malica.gimng.si/SpletneOdjave/Account/LogOn?ReturnUrl=/SpletneOdjave/)). Če si še niste ustvarili računa, si ga boste morali ustvariti zdaj. Navodila so dostopna [tukaj](https://malica.scng.si/Content/navodila%20za%20spletne%20odjave%20prva%20prijava.pdf).

Ko imate ustvarjen račun, bo potrebno podatke posredovati Branku. Ob prvem poslanem sporočilu vas bo ta prosil, da se prijavite. Pritisnite na gumb `LOG IN` ter v okno, ki se vam odpre vpišite vaše uporabniško ime in geslo, ki ste si ga ustvarili v prejšnjem koraku. Izberite tudi šolo, ki jo obiskujete (trenutno Branko pozna le 2 šoli) in pritisnite na gumb `Prijava`. Če sta bila uporabniško ime in geslo pravilna, vam bo Branko poslal sporočilo, da ste prijavljeni. V nasprotnem primeru prosim poskusite še enkrat.

### Odjava
Če se želite od malice odjaviti je potrebno Branku napisati `odjava dan`, kjer lahko namesto `dan` napišete:
* dan v tednu (`odjava ponedeljek`, `odjava torek`, ...)
* datum (`25.12.2017`, `01.01.2018`, ...)
* dan relativen na današnji dan (`odjava danes`, `odjava jutri`, `odjava pojutrijšnjem`, `odjava včeraj`)

Če Branku napišete samo `odjava`, vas bo odjavil za današnji dan.

### Prijava
Prijava deluje popolnoma enako kot odjava, le da namesto ukaza `odjava` uporabimo ukaz `prijava`.
Če se želite prijaviti morate torej Branku napisati `prijava dan`. Namesto `dan` lahko uporabite:
* dan v tednu (`prijava ponedeljek`, `prijava torek`, ...)
* datum (`25.12.2017`, `01.01.2018`, ...)
* dan relativen na današnji dan (`prijava danes`, `prijava jutri`, `prijava pojutrijšnjem`, `prijava včeraj`)

Če Branku napišete samo `prijava`, vas bo na malico prijavil za današnji dan.

### Zamenjava jedilnika
Branko vam lahko tudi pomaga zamenjati jedilnik. Tako se lahko na določen dan iz toplega obroka prijavite na suhi obrok. To lahko storite tako, da Brankotu napišete `zamenjava dan`. Enako kot pri odjavi in prijavi lahko namesto `dan` napišete:
* dan v tednu (`zamenjava ponedeljek`, `zamenjava torek`, ...)
* datum (`25.12.2017`, `01.01.2018`, ...)
* dan relativen na današnji dan (`zamenjava danes`, `zamenjava jutri`, `zamenjava pojutrijšnjem`, `zamenjava včeraj`)

Branko vas bo nato vprašal, kakšno vrsto obroka želite imeti na izbran dan. S seznama lahko enostavno izberete želen tip.